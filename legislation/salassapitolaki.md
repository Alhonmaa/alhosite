---
layout: page
title: Salassapitolaki
permalink: /legislation/salassapitolaki/
hero_image: /alhosite/assets/images/newalhonmaa.png
hero_height: is-fullwidth
hero_darken: true
---

# Salassapitolaki

19.11.2025

### 1 § - Lain tarkoitus ja päämäärä

Tämän lain tarkoituksena on suojella Alhonmaan valtionsalaisuuksia ja kansalaisten yksityisyyttä. Lisäksi lailla pyritään maksimoimaan kansallisen turvallisuuden toteutuminen.

### 3 § - Salassa pidettävä tieto

Salassa pidettävää on kaikki sellainen tieto, jonka laajamittainen levittäminen tai julkisuuteen päätyminen saattaisi aiheuttaa negatiivista huomiota tai julkisuutta asianosaisille.

Kaikkea salassa pidettävää tietoa tulee käsitellä tarveperusteisesti ja luovuttaa vain sellaiselle henkilölle, joka tietoa perustellusti tarvitsee, ottamatta huomioon kyseisen henkilön laillista oikeutta tiedon käsittelyyn.

### 4 § - Salassapitoluokitukset

Alin salassapitoluokitus on S3 eli "luottamuksellinen". Luottamuksellisia tietoja ovat Alhonmaan kansalaisten viralliset nimet ja muut vastaavat henkilötiedot, lukuun ottamatta sotilas- ja aatelisarvoja.

Keskimmäinen salassapitoluokitus on S2 eli "salainen". Salaisia tietoja ovat asevoimien inventaariot, alhaisen merkityksen operaatiodokumentit ja hallintoneuvoston pöytäkirjat.

Korkein salassapitoluokitus on S1 eli "erittäin salainen". Erittäin salaisia tietoja ovat korkean aktiivisuuden ja statuksen operatiiviset dokumentit, strategiset puolustussuunnitelmat, Babushka Services -palvelun tiedusteluraportit ja esikunnan erikseen salaamat muut asiakirjat.

Luottamuksellista tietoa voivat tarkastella ja käsitellä vain Alhonmaan kansalaiset. Salaista tietoa voivat tarkastella vain aateliset. Erittäin salaista tietoa voivat tarkastella vain hallintoneuvoston jäsenet.

### 5 § - Dokumentaatiot

Salassa pidettäviä tietoja sisältäviin asiakirjoihin on merkittävä salassapitoluokitus asiakirjan ensimmäiselle sivulle yläreunaan. Digitaalisesti säilytettyjä salassa pidettäviä tietoja ei tule esittää julkisesti saatavilla olevilla verkkosivuilla tai tietokannoissa.

Luottamukselliset ja salaiset asiakirjat tulee kirjata ylös, mikäli niiden dokumentaation on perustetta. Erittäin salaisia asiakirjoja ei tule dokumentoida millään tavalla.

### 6 § - Tietovaltuutus

Henkilöillä, joilla on tämän lain puitteissa oikeus tarkastella salassa pidettävää tietoa tarpeen vaatiessa, on oltava hallintoneuvoston myöntämä tietovaltuutus. Tietovaltuutuksessa on yksilöitävä ylin salassapitoluokitus, jonka tasoisia tietoja valtuutettu henkilö voi käsitellä.

### 7 § - Salassapitorikkomukset

Henkilö, joka oikeudetta paljastaa luottamuksellista tietoa, tulee tuomita salassapitorikkeestä aatelisarvon alennukseen. Mikäli teko oli kokonaisuutena arvostellen törkeä, tulee rikkomuksen tekijän aatelisarvoa alentaa kahdella pykälällä ja sotilasarvoa yhdellä.

Henkilö, joka oikeudetta paljastaa salaista tietoa, tulee tuomita salassapitorikoksesta aateluuden täydelliseen menetykseen, sekä sotilasarvon pudottamiseen miehistöluokkaan. Mikäli rikos oli kokonaisuutena arvostellen törkeä, tulee henkilön kansalaisuus ottaa Babushka Services toimesta uudelleenarvioitavaksi.

Henkilö, joka oikeudetta paljastaa erittäin salaista tietoa, tulee tuomita maanpetoksesta kansalaisuuden ja kaikkien aatelis- ja sotilasarvojen menetykseen. Lisäksi henkilön alhonmaalaiset varat tulee takavarikoida valtiolle.

S1- tai S2-tietovaltuutettu henkilö, joka paljastaa luottamuksellista tai salaista tietoa, menettää tietovaltuutuksensa S3-tasolle.

### 8 § - Voimaantulo

Tämä laki astuu voimaan 13.12.2025, mikäli Suuri neuvosto on sen siihen mennessä hyväksynyt.